ВІНГРАНОВСЬКИЙ МИКОЛА
Величальна молодій та молодому (1970)


Водо молоденька,
Громе молодий,
Слізонько тоненька, —
Упади.

Хай сняться вашим снам
Червоні сни калнни,
Щасливиться ночам
З дитини до дитини.

Водо молоденька,
Громе молодий,
Рученько біленька, —
Проведи.

Весна весні — то є,
Зима зимі — то буде.
Блакиттю постає
Земля, і світ, і люди.

Водо молоденька,
Громе молодий,
Срібну пелюшеньку
Постели.

1970