ІРЛЯВСЬКИЙ ІВАН
Карпатська Січ* 


Великий шлях, дорога превелика,
змагання героїчні до мети,—
все це дав час цей передбурний, дикий,
час боїв наших молодих.

Лягли сліди, як іскри, у минулім,
по тих слідах в майбутнє нам іти!
Готуймося на перепони, бурі, в
сіх мужніх лицарів — в ряди!

Завдання наше: праця муравлина,
а клич: із рук не випускать меча!
Хай дні бурхливі незбагнутих чинів
про нас признання б’ють печать;

нехай дзвенять про успіхи, про змоги,
що наша міць гартується в серцях!
Ми не відступим, не зійдем з дороги,
бо наступ, пориви — борцям.

Отож летіть, слова, у світ могутньо,
хай скаженіють вороги й падуть,
бо сталось те, чому для них не бути:
полки грізні звитяжно йдуть!

Ідем у лавах непоборних, смілих
і знаємо,— святою нам — борня!
На шляху ми — одно незломне тіло,
в майбутньому — Нова Сім’я.

__________________________________
* Організація Народної Оборони
Закарпатської України в 1938-1939 рр.