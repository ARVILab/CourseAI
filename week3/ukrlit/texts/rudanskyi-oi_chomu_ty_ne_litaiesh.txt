РУДАНСЬКИЙ СТЕПАН
«Ой чому ти не літаєш…» 


Ой чому ти не літаєш,
&nbsp; &nbsp; &nbsp; Орле сивокрилий?
Ой чому ти не гуляєш,
&nbsp; &nbsp; &nbsp; Хлопче чорнобривий?
Ой рад би я політати —
&nbsp; &nbsp; &nbsp; Туман налягає;
Ой рад и я погуляти —
&nbsp; &nbsp; &nbsp; Туга не пускає.
Нема щастя ні за мною,
&nbsp; &nbsp; &nbsp; Ні передо мною,
Тілько туга за тугою,
&nbsp; &nbsp; &nbsp; Журба за журбою!
Ходжу, нуджу середо дня
&nbsp; &nbsp; &nbsp; І посеред ночі,
І ніколи сну не знають
&nbsp; &nbsp; &nbsp; Заплакані очі.
Ізсихають мої очі,
&nbsp; &nbsp; &nbsp; І сльоза не ллється,
Тільки туга коло серця,
&nbsp; &nbsp; &nbsp; Як гадюка в’ється.
В’ється ж вона коло серця,
&nbsp; &nbsp; &nbsp; Серце розриває,
Ударюся в сиру землю,
&nbsp; &nbsp; &nbsp; Земля не приймає!
Ой піду я поміж скали,
&nbsp; &nbsp; &nbsp; В море повалюся!
Як не в морі утоплюся,
&nbsp; &nbsp; &nbsp; В камінь розіб’юся!
І злетяться чорні птахи,
&nbsp; &nbsp; &nbsp; Сядуть надо мною,
Заспівають "Вічну пам’ять"
&nbsp; &nbsp; &nbsp; Над мою журбою.