ВОРОНЬКО ПЛАТОН
«Землі не болить від орала…» 


* * *

Землі не болить від орала, —
Від бомби, снаряда болить,
Болить від руки, що украла
У неї ріки блакить
І залишила у полі
Ім’я тії річки, та й квит.
Земля від гіркого болю
Іде у болотяний скит
Або в піскову пустелю
І стане лиха, скупа —
Ні місця не дасть під оселю,
Ні вжинку — бодай півснопа.


Джерело: Воронько П. М. Збірка «Осениця». Ч 2 — К.: Радянський письменник, 1983.