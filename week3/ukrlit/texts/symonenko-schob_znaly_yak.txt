СИМОНЕНКО ВАСИЛЬ
Щоб знали як… 


Хто метнув ножа у сонце
Жестом диким і крутим?
Де дружинники? Ей, хлопці!
Краснодонці! Волгодонці!
Не допустим! Захистим!
                           М.Масло

Тліє в попелі гніву жар.
Ходять мислі під сонцем босі:
Де дружинники? Де перукар?
Чом Драча не остригли досі?

Бачте: он він іде з ножем…
Не знесу я такої образи!
Не допустимо! Острижем!
Не послухає — скрутимо в’язи!

В мене зовсім чітка позиція,
Закликаю завзято всіх:
Відпроважуйте тих у міліцію,
Хто віршів не читає моїх!

22.I.1962


Джерело: Симоненко В. А. З матір’ю на самоті. — К.: Молодь, 1990.