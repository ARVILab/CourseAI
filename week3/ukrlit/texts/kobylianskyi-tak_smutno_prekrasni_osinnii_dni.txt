КОБИЛЯНСЬКИЙ ВОЛОДИМИР
«Так смутно прекрасні осіннії дні…» 


* * *

Так смутно прекрасні осіннії дні,
Як з шелестом листя пожовкле спадає,
Нечутно той шелест за літом ридає,
Що вснуло в сосновій труні —
Так смутно прекрасні осіннії дні…

Краса переходу — найвища краса…
Прекрасне те листя, що впало під ноги, —
Як трупом засохлим покриє дороги,
Ясніше стають небеса.
Краса переходу — найвища краса.

1916–1917