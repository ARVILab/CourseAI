СИМОНЕНКО ВАСИЛЬ
«Спади мені дощем на груди…» 


* * *

Спади мені дощем на груди,
Пустелю-душу ороси —
Я стану жить. Я мріять буду
Як мріють ранками ліси,

Коли салютами-громами
Гуркоче небо навесні.
Ти тільки спокою ні грама
Не дай воскреслому мені.

Якщо ж ти хмара, а без грому,
Якщо ти буря без води —
Пливи у далеч невідому,
А душу збоку обійди…

4.III.1961


Джерело: Симоненко В. А. У твоєму імені живу. — К.: Веселка, 1994.