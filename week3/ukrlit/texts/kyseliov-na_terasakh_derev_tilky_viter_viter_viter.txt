КИСЕЛЬОВ ЛЕОНІД
«На терасах дерев тільки вітер, вітер, вітер…» 


* * *

Колихайтесь, тераси дерев…
                              П.Г.Тичина

На терасах дерев тільки вітер, вітер, вітер
У прозорих пазурах листя дере.
Чорнопері круки, як химернії квіти,
На терасах дерев,
На терезах дерев.

На терезах дерев всі чесноти космічного віку,
Всі принади невгавного руху вперед,
А поети — як вихор, поети — як вітер, як вітер
На терасах дерев,
На терезах дерев.

1968