ВОРОНЬКО ПЛАТОН
«На золотом гаптованій галявці…» 


* * *

На золотом гаптованій галявці
Берізка-юнка закружляла в танці —
Аж серце виривалося із тіла,
Аж платтячко за вітром полетіло.
Стоїть вона, тонюня і біленька,
Без хусточки, без платтячка, голенька.
Веселі очі раптом — повні сліз,
Як і у всіх оголених беріз.
Не за одежкою затужені вони,
А що не буде танців до весни.


Джерело: Воронько П. М. Збірка «Осениця». Ч 2 — К.: Радянський письменник, 1983.