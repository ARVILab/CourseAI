ВІНГРАНОВСЬКИЙ МИКОЛА
Величальна молодої для молодого (1976)


Кого я так люблю? люблю тільки тебе,
Рука моя в твоїй руці співає,
І погляд твій в душі моїй цвіте
Тим квітом, імені якому ще не знаю.

Не знала я, що голосом твоїм
Усе на світі вже давно говорить…
Люблю тебе — і небо входить в дім,
Блакитним словом колискову творить.

Віднині ми і наших літ сім’я
Нехай нам будуть плиннго золотою.
Господарю мій ніжний, я твоя…
Господарю мій мужній, я з тобою.

1976