СИМОНЕНКО ВАСИЛЬ
«Я не люблю зими — вона така убога…» 


* * *

Я не люблю зими — вона така убога,
Одноманітна, барвами скупа,
І місяць білий — круглий, як лупа, —
Втопає в царстві мертвого й німого.
Я не люблю зими — вона така убога.

Усе важке й безмовне, мов каміння, —
Сама ж господарка на колії доріг
Зсипає зорі пригорщами в сніг,
Купаючи в їх сонному промінні
Усе важке й безмовне, мов каміння.


Джерело: Симоненко В. А. З матір’ю на самоті. — К.: Молодь, 1990.