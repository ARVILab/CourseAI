ВОРОНЬКО ПЛАТОН
«Для всіх відкритий мій тривожний світ…» 


* * *

Для всіх відкритий мій тривожний світ.
Не оселитись закликаю в ньому,
А в гості завітать до того дому,
Де ратно й мирно жив багато літ.

Охоче розділю усе добро моє,
Віддам — кому що буде до вподоби.
Мій світ не схований в бездонні катакомби,
Але коштовності безцінні в ньому є.

Вони із тих скарбниць, що не бере іржа:
То честь людська — з юнацьких років чиста,
Плекана в серці совість комуніста
І красне слово — істини душа.


Джерело: Воронько П. М. Збірка «Осениця». Ч. 2 — К.: Радянський письменник, 1983