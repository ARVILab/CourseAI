ВОРОНЬКО ПЛАТОН
«Явись, праправнуче, мені…» 


* * *

Явись, праправнуче, мені
Аж із далекого далека.
Скажи, яка сьогодні спека
У приазовській стороні,
Де йде полив і ночі й дні;
Або про те, як на Хрещатик
Зійшлися люди звідусіль
Обжинки вславить. На початок
Дівча вручає хліб і сіль
Трудівникам космічних піль.
Або мовчи, не говори,
Лише прийди. Хай я побачу
Крізь тебе землю, плідну, зрячу,
Від сонця — не від бомб — гарячу
Тії грядущої пори.


Джерело: Воронько П. М. Збірка «Осениця». Ч. 2 — К.: Радянський письменник, 1983