СИМОНЕНКО ВАСИЛЬ
«Я хочу буть несамовитим…» 


Я хочу буть несамовитим,
Я хочу в полум’ї згоріть,
Щоб не жаліти за прожитим,
Димком на світі не чадіть.

Щоб не пекли дрібні образи
Дрібненьку душу день при дні,
Я згоден видухнуть відразу,
Неначе бомба на війні.

І диву дивному даюся
Що з того користі катма:
Чомусь не лопаюсь, не рвуся —
Напевне капсуля нема.

8.III.1961


Джерело: Симоненко В. А. З матір’ю на самоті. — К.: Молодь, 1990.