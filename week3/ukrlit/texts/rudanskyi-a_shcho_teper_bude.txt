РУДАНСЬКИЙ СТЕПАН
А що тепер буде? 


Питається пан жидка:
«Був ти у Варшаві?»
Жидок каже: «Ні, не був,
Пане мій ласкавий!»

«Дурень же ти, що не був!..
А був ти в Парижу?»
«Ні, мій пане,– каже жид, –
Не був і в Парижу.»

«Дурень же ти, що не був!..
То в Римі, майбути?»
«І там, пане, я не був,
Та й нічого бути.»

«Дурень же ти!» – каже пан.
«Я й сам теє знаю,
Але, пане, я вже вас
Тепер запитаю:

А чи був пан там, де я
Козу напуваю?»
«Ні! не був,– говорить пан, –
Не був і не знаю!»

«Як-то, пане? Та ж про те
Знають усі люде!»
«Я не знаю!» – «Ну, герехт!
А що тепер буде?»