ВОРОНЬКО ПЛАТОН
«Я не причетний до святої таїни…» 


* * *

Я не причетний до святої таїни, —
Чув про святих, але ніде не бачив.
Можливо, той, хто ранньої весни
Засіяв смужку, кремінь намантачив
І зрізав перші плідні колоски,
В долонях вивіяв колючі остюки
І випік перший хлібець на вогні, —
Той знався на священній таїні.


Джерело: Воронько П. М. Збірка «Осениця». Ч. ІІ — К.: Радянський письменник, 1983