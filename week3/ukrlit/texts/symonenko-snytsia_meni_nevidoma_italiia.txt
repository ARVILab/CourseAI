СИМОНЕНКО ВАСИЛЬ
«Сниться мені невідома Італія…» 


* * *

Сниться мені невідома Італія,
Сонце палаюче та кремені гір,
Платтям принадно охоплена талія
І на вустах — медозбір.
Сняться мені твої плечі оголені,
Ніжна покора натомлених рук,
Губи твої переможно подолані,
Серця стривожений стук.
Палять мене твої фосфорні очі,
Перса солодкі й тісні,
Диханням пристрасним сповнені ночі —
Сняться, прокляті, мені.


Джерело: Симоненко В. А. У твоєму імені живу. — К.: Веселка, 1994