СИМОНЕНКО ВАСИЛЬ
«Я і в думці обняти тебе не посмію…» 


* * *

Я і в думці обняти тебе не посмію,
А не те, щоб рукою торкнутися смів.
Я люблю тебе просто — отак, без надії,
Без тужливих зітхань і без клятвенних слів.

Навіть в снах я боюсь доторкнутись до тебе,
Захмеліть, одуріти від твого тепла.
Я кохаю тебе. Мені більше не треба,
Адже й так ти мені стільки щастя дала.

21-22.IV.1960


Джерело: Симоненко В. А. У твоєму імені живу. — К.: Веселка, 1994.