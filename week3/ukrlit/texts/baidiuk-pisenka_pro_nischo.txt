БАЙДЮК МИКОЛА
Пісенька про ніщо 


знайте щирі патріоти
знайте всі шевченколюби
знайте справжні українці
знайте вченії мужі

знайте пристрасні й відверті
знайте істинні й останні
знайте лицарі й девотки
і жерці і мудреці

всі шановані поважні переконані розумні
непохитні перші кращі вищі старші і т.п.

хто і виходи і входи
хто досвідчені і мудрі
хто без сумніву і страху
і вирішує і вміє
знайте всі бо вас багато

це є пісня про ніщо