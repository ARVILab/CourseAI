КУПЧИНСЬКИЙ РОМАН
«Заквітчали дівчатоньки…» 


* * *

Заквітчали дівчатоньки стрільцеві(1) могилу,
Замість мали заквітчати стрілецькую(2) милу.

Невисокий хрест берези заплели віночком,
Замість мали заплітати косу барвіночком.

Ще й пісочком висипали(3) стежечку довкола,
Замість мали простелити рушник до престолу.

Похилились дві тополі(4) наліво й направо,
А у вітах шумить вітер(5) про стрілецьку славу.

________________________________________
Варіанти:
(1) козацьку
(2) козакову
(3) посипали
(4) Схилилися дві черешні
(5) А на вітах вітер грає