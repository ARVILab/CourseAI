СИМОНЕНКО ВАСИЛЬ
«Минуле не вернуть…» 


* * *

Минуле не вернуть,
не виправить минуле,
Вчорашне — ніби сон,
що випурхнув з очей.
Як луки навесні
ховаються під мулом,
Так вкриється воно
пластами днів, ночей.
Але воно живе —
забуте й незабуте,
А час не зупиняється,
а молодість біжить,
І миті жодної
не можна повернути,
Щоб заново,
по-іншому прожить.

29.XI.1962


Джерело: Симоненко В. А. У твоєму імені живу. — К.: Веселка, 1994.