СИМОНЕНКО ВАСИЛЬ
«Якби поет…» 


* * *

Якби поет
З ім’ям Кадет
Без еполет
Не був скелет —
Загнав макет,
Під творчий злет
Створив сонет
Та за куплет
Дістав монет —
Купив буфет
Ще й сигарет
"Украв котлет"
Та пив оцет,
Та їв паштет,
Носив берет
Або кашкет,
Мав пістолет,
Забув намет
Та грав в крокет,
Ще й на кларнет,
Дививсь в лорнет,
Ходив в клозет,
То не секрет —
Він був би Фет
Для всіх планет
(Його портрет —
До всіх газет),
А зараз — нэт,
Він тільки шкет.


Джерело: Симоненко В. А. З матір’ю на самоті. — К.: Молодь, 1990.