ВІНГРАНОВСЬКИЙ МИКОЛА
«Перепеленят перепелиці…» (1954)


* * *

Перепеленят перепелиці
Обняли тісніше у тривозі.
Покотився місяць по пшениці,
Покотився вітер по дорозі.

Вітер колоски смикнув за вуса,
Місяць рогом настромивсь на небо.
Мати-перепілка темно-руса —
Ще тісніше діточок до себе.

Хмара,

Наче піп, від виднокраю
Зупинилась слізно на городах
І хрестом у золотих розводах
Перепеленят благословляє.

1954