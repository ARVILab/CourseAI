АНТОНИЧ БОГДАН-ІГОР
Автопортрет 


“Я все — п’яний дітвак із сонцем у кишені”.
“Я — закоханий в житті поганин”.

     “Привітання життя”. З першої книжки “Привітання життя”

Червоні клени й клени срібні,
над кленами весна і вітер.
Дочасності красо незглибна,
невже ж тобою не п’яніти?

Я, сонцеві життя продавши
за сто червінців божевілля,
захоплений поганин завжди,
поет весняного похмілля.