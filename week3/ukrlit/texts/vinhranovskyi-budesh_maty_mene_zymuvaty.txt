ВІНГРАНОВСЬКИЙ МИКОЛА
«Будеш, мати, мене зимувати…» (1963)


* * *

Будеш, мати, мене зимувати,
Будеш мати мене коло хати,
Будеш мати мене коло хати…

Ходить полем мій кінь вороненький,
Ходить полем мій кінь молоденький,
Ходить полем коник молоденький…

Будеш, коню, мені воювати,
Будеш, коню, собі долю мати,
Будеш, коню, собі волю мати…

А ти, мати, мене та від хати,
Будеш, мати, мене проводжати,
Мене проводжати та не забувати…

1963