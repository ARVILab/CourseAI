ВОРОНЬКО ПЛАТОН
«Я лежу в дзвінкім осіннім золоті…» 


* * *

Я лежу в дзвінкім осіннім золоті
Під роями глиць.
Дух лісів настояний на солоді
Вив’ялих кислиць.

Задрімав: наснився поцілунок —
Трепетні вуста.
Справді сон а чи живий відлунок
Літ із-за півста.

Заливає повінь спогадання
Та й не в перший раз.
В пору золотого опадання
Зацвітає ряст.


Джерело: Воронько П. М. Збірка «Осениця». Ч 2 — К.: Радянський письменник, 1983.