ПІДПАЛИЙ ВОЛОДИМИР ОЛЕКСІЙОВИЧ 1936—1973


Біографія

9 травня 1936 року – народився в селі Лазірках на Полтавщині.



1943–1950 – навчався у Величківській семирічній школі.



1950–1953 – навчався у Лазірківській середній школі.



1953–1955 – працював у рідному селі.



1955–1957 – служив у Військово-Морському флоті.



1957–1962 – навчався на українському відділенні філологічного факультету Київського державного університету ім.Т.Г.Шевченка.



1957 – почав друкуватись в університетській газеті.



1958 – перші публікації в республіканській періодиці.



1962 – одружився з Нілою Момотенко.



1962–1965 – працював редактором відділу поезії Держлітвидаву України (нині видавництво "Дніпро").



1963 – народилася донька Ольга.



1963 – вийшла перша збірка "Зелена гілка" (Державне видавництво художньої літератури УРСР).



1964 – збірка "Повесіння" ("Радянський письменник").



1965–1973 – працював старшим редактором відділу поезії видавництва "Радянський письменник".



1967 – вийшла збірка "Тридцяте літо" ("Молодь").



1967 – прийнятий до Спілки письменників.



1968 – збірка "В дорогу – за ластівками" ("Радянський письменник").



1970 – народився син Андрій.



1970 – збірка "Вишневий світ" ("Радянський письменник").



24 листопада 1973 року – помер. Похований на Байковому кладовищі в Києві.



20 червня 1978 року – відкрито пам’ятник на могилі поета. Скульптор – Болеслав Карловський. Архітектор Анатолій Корнєєв.



1979 – збірка "Сині троянди" ("Радянський письменник").



1982 – збірка вибраного "Поезії" ("Дніпро").



1986 – збірка "Береги землі" ("Радянський письменник").



1991 – збірка віршів для дітей "Кожна бджілка – немов лічилка" ("Веселка").



12 травня 1996 року – на приміщенні Величківської школи Оржицького району Полтавської області відкрито пам’ятну дошку.



2002 – збірка "Сковородинські думи" ("Веселка").



2006 – збірка "Любов’ю землю обігріти…" ("Веселка").



12 березня 2009 року – родині вручено значок і Диплом лауреата Міжнародної літературно-мистецької премії імені Григорія Сковороди 2008 року (м.Київ), присудженої посмертно за цикл поезій "Сковородинські думи" ("Веселка", 2002).



24 листопада 2009 року на телеканалі "Культура" демонструвався телефільм про Володимира Підпалого – "Осяяний любов’ю", створений Державним телеканалом "Культура" (автори Тетяна Боришпол та Галина Михайленко, оператор Ігор Приміський).



2 березня 2010 року – розпорядженням Кабінету Міністрів України від № 347-р присвоєно ім’я В.О.Підпалого Лазірківській загальноосвітній школі І-III ступеня Оржицької районної ради Полтавської області.