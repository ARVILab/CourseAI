ВОРОНЬКО ПЛАТОН
«… Учитель Котляревський…» 


* * *

… Учитель Котляревський…
Воєвода…
Герой баталій…
Кінчимо реєстр.
Еней вертається з Троянського походу.
В Полтаві грає полковий оркестр.
Моторний парубок Еней при тулумбасі.
Губернські пані — в білому як сніг…
Поет плете у передримськім часі
На кріпосну імперію батіг.


Джерело: Воронько П. М. Збірка «Осениця». Ч. 2 — К.: Радянський письменник, 1983