МАЛИЦЬКА КОСТЯНТИНА
«Чом? Чом? Чом? Земле моя…» 


Чом? Чом? Чом? Земле моя,
Так люба ти мені?
Чом, чом, чом, земле моя.
Чарує так мене краса твоя?

Чим? Чим? Чим? Манить мене
Пташні твоєї спів, пахучий цвіт лісів?
Чим, чим, чим манить мене
Водиця струй твоїх, що тут пливе?

Тим, тим, тим, дівчино, знай,
Бо тут ти вперше світ уздріла в яри1 літ.
Тим, тим, тим, дівчино, знай.
Бо води ті, ліси — твій рідний край.

Тут, тут, тут діти твої
Пролили кров свою за честь і свободу.
Тут, тут, тут усі твої
Найближчі серденьку і дорогі!

______________
1 Яри — тут: на початку життя.