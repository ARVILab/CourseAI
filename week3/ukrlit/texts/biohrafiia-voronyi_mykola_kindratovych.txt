ВОРОНИЙ МИКОЛА КІНДРАТОВИЧ 1871—1938


Біографія

Микола Кіндратович Вороний народився 6 грудня 1871 року 
 на Катеринославщині в сім’ї ремісника. Навчався у Харківському та Ростовському 
 реальних училищах, згодом у гімназії в Ростові-на-Дону. Він був одним 
 із організаторів «Української громади» в Ростові-на-Дону, зазнав впливу 
 таємного «Братства Тарасівців» у Харкові. Навчався також у Віденському 
 і Львівському університетах. Перебуваючи у Львові, зблизився з І. Франком, 
 стає членом редколегії прогресивного українського журналу «Житіє і слово» 
 та режисером театру «Руська бесіда». 1910 року видає свої перші збірки 
 віршів «Ліричні поезії» (1911 р.) та «В сяйві мрій» (1913 р.), які засвідчили 
 його талановитість і майстерність як поета-початківця. Микола Вороний 
 не прийняв жовтневого перевороту, змушений був емігрувати до Польщі. 
 1920 році у Варшаві виходить друком нова збірка поезій «За Україну». 
 Згодом повертається до Львова, де видає театрознавчі книги і розвідки 
 – «Режисер», «Драматична примадонна», «Пензлем і пером». 1926 року повертається 
 до Радянської України. 1934 року проти нього порушене попереднє слідство. 
 Був висланий спочатку до Воронежа, а потім до Бєжиці і Новоукраїнки. 
 Навесні 1938 року його знову заарештовано, звинувачено у контрреволюційній 
 діяльності і засуджено до розстрілу. Трагічно загинув на Соловках. 
    


Син Миколи Вороного — Марко, теж письменник.